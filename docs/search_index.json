[["Chapter1.html", "2 Sugu saraksts un pamata apraksti 2.1 Analizējamo sugu izvēle 2.2 Pamata apraksti analīzei 2.3 Pamata apraksti novērojumu atlasei 2.4 Pamata apraksti starpsugu svarošanai", " 2 Sugu saraksts un pamata apraksti Šajā nodaļā sniegts analīzei izvēlēto sugu saraksta pamatojums un demonstrēta informācijas apkopošanas gaita sugu bioloģijas un ekoloģijas aprakstiem, kas tālāk izmantoti modelēšanā. Saskaņā ar projekta pieteikumu, uzdevums ir izstrādāt vismaz 70 slāņus ar dzīvotņu piemērotības analīzes rezultātiem. Sākotnēji analīzei izvēlēto sugu loks ir 116, lai samazinātu spriedzi ap ik sugas rezultāta uzticamību un pielietojamību mērķim. 2.1 Analizējamo sugu izvēle No 375 Latvijā jebkad konstatētajām putnu sugām (Celmiņš 2024), 335 ir uzskatāmas par (šobrīd vai vismaz vienu desmitgadi kopš 1900. gada) ligzdotājām (Avotiņš et al. 2024). Tomēr tas nebūt nenozīmē, ka visām par ligzdotājām uzskatāmajām putnu sugām ir pieejami dati (un projektam - resursi) modelēšanai. Tādēļ vaikta tālāka sugu atlase. No visām ligzdojošo putnu sugām atlasītas jeb modelēšanai paredzētas: Putnu Direktīvas 1. pielikumā iekļautās sugas; Latvijā šobrīd aizsargājamās vai Life for Species projektā (University of Latvia 2024) par aizsargākajām klasificētās; Life for Species projektā (University of Latvia 2024) par apdraudētām klasificētās; ES aizsargājamo biotopu rokasgrāmatā minētās ; Bioloģiski vērtīgo zālāju indikatorsugas ; Lauku putnu indeksā iekļautās sugas ; Latvijas vai boreālā reģiona meža putnu indeksā iekļautās sugas ; Sugas, kurām ir izstrādāti aizsardzības plāni, kuros iekļauta dzīvotņu piemērotības modelēšana ; Pēc primārā saraksta, kurš raksturo vispārēju nepieciešamību modelēšanai, sagatavošanas, tas papildināts ar izslēgšanas kritērijiem: Sugas ekoloģiskā niša ir saistīta ar dzīvotnēm, kuru raksturošanai nepieciešami sevišķi specifiski ekoģeogrāfiskie mainīgie, kuru izstrādei ir sevišķi ierobežota ģeodatu pieejamība. Šeit uzsveram, ka šī projekta uzdevums nav aptvert visas putnu sugas, tas arī nav atrisināt valsts līmenī iztrūkstošu ģeoreferencētu informāciju par specifiskiem vides apstākļiem; Ar ligzdošanu (sugai specifiskiem ligzdošanas ticamības kategorijas sliekšņiem) saistītu novērojumu indikatīvā pieejamība. Šai indikācijai izmantojām Life for Species projektā veiktās datu tīrīšanas rezultātus, kas aptvēra laika periodu no 2012. līdz 2021. gadam, kurus agregējām 1 km Latvijas koordinātu sistēmas kvadrātos. Vērtējot projekta uzdevumu (70 slāņi), par minimālo indikatīvo novērojumu apjoma slieksmi pieņēmām 20 kvadrātus ar vismaz iespējamu ligzdošanu sugām, kuras vides datu pieejamības dēļ netika izslēgtas. Modelēšanai izvēlētais sugu saraksts un iekļaušanas pamatojums ir sniegts zemāk. 2.2 Pamata apraksti analīzei Ligzdošanas iecirkņa izmērs 2.3 Pamata apraksti novērojumu atlasei Ligzdošanas sezona 2.4 Pamata apraksti starpsugu svarošanai 2.4.1 Populācijas lielums un pārmaiņas 2.4.2 Mūža reproduktīvais ieguldījums References Avotiņš, Andris, Ainārs Auniņš, Antra Stīpniece, and Viesturs Ķerus. 2024. “Little and a Lot of Data, Both with Their Own Challenges: Approaches Used for the Red Listing of Birds in Latvia.” In Safeguarding Biodiversity: Red Lists and Beyond, edited by Dalius Butkauskas, Gunta Čekstere-Muižniece, Polina Degtjarenko, Līga Jankevica, Nicklas Jansson, Viesturs Ķerus, Valdis Pilāts, and Dmitry Telnov, 14. Institute of Biology, Faculty of Medicine; Life Sciences, University of Latvia. Celmiņš, Agris. 2024. Putni.lv. http://www.putni.lv/index.html. University of Latvia, Latvian Ornithological Society. 2024. Threatened Species in Latvia: Improved Knowledge, Capacity, Data and Awareness (LIFE FOR SPECIES, LIFE19 GIE/LV/000857). https://sarkanagramata.lu.lv/en/about/. "],["404.html", "Page not found", " Page not found The page you requested cannot be found (perhaps it was moved or renamed). You may want to try searching to find the page's new location, or use the table of contents to find the page you are looking for. "]]
